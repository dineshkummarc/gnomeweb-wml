<html>

<head>
<meta http-equiv="Content-Type" content="text/html; charset=UTF-8">
<link rel="stylesheet" type="text/css" href="http://www.gnome.org/default.css">
<link rel="icon" type="image/png" href="http://www.gnome.org/img/logo/foot-16.png">
<style>
#sidebar li {
	margin-bottom: .5em;
}
h3.title {
	margin-bottom: .5em;
}
h3.title + p {
	margin-top: 0em;
}
dd {
	margin-bottom: .5em;
}
</style>
<title>Wat is er nieuw in GNOME 2.10</title>
</head>

<body>
<div id="body">
<div class="sect1">
<h2 class="title" style="clear: both">
<a name="rnwhatsnew"></a>Wat is er nieuw in GNOME 2.10</h2>
<div class="sect2" lang="nl">
<div class="titlepage"><div><div><h3 class="title">
<a name="rndesktop"></a>Werkplek</h3></div></div></div>
<div class="sect3" lang="nl">
<div class="titlepage"><div><div><h4 class="title">
<a name="rnnautilus"></a>Bestandsbeheer</h4></div></div></div>
<p>Het programma waarmee u bestanden beheert; Nautilus, is sneller en stabieler geworden in GNOME 2.10. Wijzigingen in de interne architectuur zijn hiervoor verantwoordelijk. Hierdoor kunnen software-ontwikkelaars Nautilus voortaan gemakkelijker uitbreiden.</p>
<p>Het verslepen van items van en naar andere toepassingen zoals Mozilla en Firefox werkt nu beter.</p>
<p>Daarnaast zijn er veel kleine wijzigingen die GNOME's oog voor detail demonstreren. Bijvoorbeeld: </p>
<div class="itemizedlist"><ul type="disc">
<li><p>De lokatieknop links onderin het venster is nu duidelijker zichtbaar.</p></li>
<li><p>Bij het aanmaken van nieuwe bestanden kunt u zonder te klikken direct beginnen met het typen van de naam.</p></li>
<li><p>Bij het openen van de bovenliggende map via het toetsenbord (Alt-omhoog), wordt de huidige map al voor u geselecteerd.</p></li>
</ul></div>
<div class="figure">
<a name="rnscreenshot-nautilus"></a><p class="title"><b>Figuur 1. Eenvoudig doch krachtig; bestandsbeheer met Nautilus</b></p>
<div class="screenshot"><div class="mediaobject"><img src="figures/figure-nautilus.png" alt="Bestandsbeheer"></div></div>
</div>
<p>GNOME 2.10 heeft een nieuwe verzameling achtergronden en patronen zodat u uw bureaublad naar eigen smaak kunt indelen en vormgeven.</p>
<div class="figure">
<a name="rnscreenshot-backgrounds"></a><p class="title"><b>Figuur 2. Een verzameling eenvoudige en toch artistieke achtergronden</b></p>
<div class="screenshot"><div class="mediaobject"><img src="figures/figure-backgrounds.png" alt="Achtergronden"></div></div>
</div>
</div>
<div class="sect3" lang="nl">
<div class="titlepage"><div><div><h4 class="title">
<a name="rnmetacity"></a>Gedrag</h4></div></div></div>
<p>GNOME 2.10 heeft iets nieuws wat u in eerste instantie niet meteen zult opmerken, maar wat echter geïmplementeerd is volgens een Freedesktop.org standaard.</p>
<p>Voorheen kwam de volgende situatie nogal eens voor: U bent aan het typen in bijvoorbeeld een tekstverwerker. Dan verschijnt er opeens een venster van uw instant-messenger omdat een vriend van u met u wilt praten. Zonder dat u het doorhad zat u al in het chat-venster te typen. Stel je voor dat je op zo'n moment net je wachtwoord aan het typen bent. In GNOME 2.10 komen dit soort situaties niet meer voor.</p>
<p>Ook als bijvoorbeeld een toepassing veel tijd nodig heeft om op te starten, zal uw werk niet onderbroken worden wanneer het uiteindelijk zijn venster opent.</p>
</div>
</div>
<div class="sect2" lang="nl">
<div class="titlepage"><div><div><h3 class="title">
<a name="rnapplications"></a>Toepassingen</h3></div></div></div>
<div class="sect3" lang="nl">
<div class="titlepage"><div><div><h4 class="title">
<a name="rntotem"></a>Mediaspeler</h4></div></div></div>
<p>Bij GNOME 2.10 wordt nu als standaard, de populaire mediaspeler Totem meegeleverd die gebruik maakt van GNOME's GStreamer multimedia-raamwerk. Totem heeft juist die intuïtieve bediening die gebruikers van GNOME verwachten; met automatische hardware-herkenning in plaats van complexe configuratie.</p>
<div class="figure">
<a name="rnscreenshot-totem"></a><p class="title"><b>Figuur 3. De mediaspeler: Totem</b></p>
<div class="screenshot"><div class="mediaobject"><img src="figures/figure-totem.png" alt="De mediaspeler Totem."></div></div>
</div>
</div>
<div class="sect3" lang="nl">
<div class="titlepage"><div><div><h4 class="title">
<a name="rnsoundjuicer"></a>CD's rippen</h4></div></div></div>
<p>Het veelgebruikte Sound Juicer; een zogenaamde 'CD-ripper', haalt op eenvoudige wijze audio van CD's zodat u deze op uw PC of een draagbare muziekspeler kunt afspelen. Doordat het automatisch de titels van de nummers van het internet haalt, bent u met een of twee keer klikken al klaar.</p>
<div class="figure">
<a name="rnscreenshot-soundjuicer"></a><p class="title"><b>Figuur 4. De CD-ripper: Sound Juicer</b></p>
<div class="screenshot"><div class="mediaobject"><img src="figures/figure-soundjuicer.png" alt="De CD-ripper"></div></div>
</div>
</div>
<div class="sect3" lang="nl">
<div class="titlepage"><div><div><h4 class="title">
<a name="rnbrowser"></a>Webbrowser</h4></div></div></div>
<p>De webbrowser van GNOME: Epiphany, is gebaseerd op Mozilla-technologie maar is volledig geïntegreerd in de GNOME-omgeving. Verbeteringen in 2.10 zijn onder andere </p>
<div class="itemizedlist"><ul type="disc">
<li><p>Een verbeterde volledig-scherm modus.</p></li>
<li><p>Aan de adresbalk is nu te zien of een pagina beveiligd is, en een specifiek paginapictogram wordt voor het adres gezet.</p></li>
<li><p>Bladwijzers kunnen worden geëxporteerd.</p></li>
<li><p>Uitbreidingen en extra functies worden nu centraal beheerd.</p></li>
</ul></div>
<div class="figure">
<a name="rnscreenshot-epiphany"></a><p class="title"><b>Figuur 5. De webbrowser: Epiphany</b></p>
<div class="screenshot"><div class="mediaobject"><img src="figures/figure-epiphany.png" alt="De webbrowser."></div></div>
</div>
</div>
<div class="sect3" lang="nl">
<div class="titlepage"><div><div><h4 class="title">
<a name="rnevolution"></a>Evolution</h4></div></div></div>
<p>Het e-mailprogramma van GNOME: Evolution, kan worden gebruikt voor het normale e-mailverkeer, maar kan tevens als Groupware-client worden ingezet voor Novell Groupwise of Microsoft Exchange. Met Evolution kunt u e-mail lezen, versturen en beheren, maar u kunt ook al uw contacten en agenda's beheren.</p>
<p>Het is in GNOME 2.10 gemakkelijker geworden om off-line te werken met e-mail, agenda's en contacten wanneer u IMAP, LDAP, WebCal, Groupwise of Exchange gebruikt. Uw wijzigingen zullen automatisch gesynchroniseerd worden wanneer u weer online bent.</p>
<p>Deze nieuwe versie van Evolution heeft een verbeterde agenda: </p>
<div class="itemizedlist"><ul type="disc">
<li><p>Bestanden kunnnen aan agendanotities worden bijgevoegd.</p></li>
<li><p>Er kunnen uitzonderingen worden gemaakt op herhalende gebeurtenissen.</p></li>
<li><p>De agenda bevat informatie over het weer (alleen voor lokaties in de V.S.).</p></li>
</ul></div>
<div class="figure">
<a name="rnscreenshot-evolution-weather"></a><p class="title"><b>Figuur 6. Dagelijkse weersverwachting in de agenda van Evolution</b></p>
<div class="screenshot"><div class="mediaobject"><img src="figures/figure-evolution-weather.png" alt="De agenda van Evolution."></div></div>
</div>
<p>Nog meer nieuwe mogelijkheden: </p>
<div class="itemizedlist"><ul type="disc">
<li><p>Met Groupwise gedeelde mappen en verzendopties zijn nu ondersteund.</p></li>
<li><p>De grootte van Exchange-mappen instellen en waarschuwen bij het verlopen van wachtwoorden is nu mogelijk.</p></li>
<li><p>De bediening van het e-mailprogramma functioneert nu goed in talen waarin van rechts naar links wordt gelezen.</p></li>
</ul></div>
<div class="figure">
<a name="rnscreenshot-evolution-mail"></a><p class="title"><b>Figuur 7. Het e-mailprogramma: Evolution</b></p>
<div class="screenshot"><div class="mediaobject"><img src="figures/figure-evolution-mail.png" alt="Het e-mailprogramma Evolution."></div></div>
</div>
</div>
<div class="sect3" lang="nl">
<div class="titlepage"><div><div><h4 class="title">
<a name="rngnomemeeting"></a>GnomeMeeting</h4></div></div></div>
<p>Met GnomeMeeting kunnen gebruikers elkaar zien en met elkaar spreken via internet-telefonie (VoIP) en videoconferentie. In GNOME 2.10 gebruiken GnomeMeeting en het e-mailprogramma Evolution hetzelfde adresboek zodat u een nieuw contact maar éénmalig hoeft in te voeren. </p>
<p>U kunt nu zelfs zoeken naar andere GnomeMeeting gebruikers op uw lokale netwerk, zonder dat u hun contactgegevens daarvoor van te voren hoeft te kennen. Ook kunt u nu uw eigen videobeeld naast dat van uw gesprekspartner zetten, zodat u kunt zien wat zij zien.</p>
<div class="figure">
<a name="rnscreenshot-gnomemeeting"></a><p class="title"><b>Figuur 8. Het programma voor internettelefonie en videoconferentie: GnomeMeeting</b></p>
<div class="screenshot"><div class="mediaobject"><img src="figures/figure-gnome-meeting.png" alt="GnomeMeeting met uw eigen video naast die van uw gesprekspartner"></div></div>
</div>
</div>
</div>
<div class="sect2" lang="nl">
<div class="titlepage"><div><div><h3 class="title">
<a name="rncontrolcenter"></a>Configuratie</h3></div></div></div>
<div class="sect3" lang="nl">
<div class="titlepage"><div><div><h4 class="title">
<a name="rn-controlcenter-keyboard"></a>Toetsenbordindelingen</h4></div></div></div>
<p>Het kiezen van de juiste layout voor het toetsenbord is nu gemakkelijker geworden met de toetsenbordconfiguratie. Door op "Toevoegen" te klikken krijgt u een lijst met internationale toetsenbordindelingen. U kunt uw keuze uitproberen in het voorbeeldscherm. Bij het indrukken van een toets wordt dit zichtbaar gemaakt in het voorbeeldtoetsenbord waardoor u kunt zien welk teken er onder die toets zit. Tevens is het tabblad "Indelingsopties" gereorganiseerd en toont het nu een keuzelijst die eenvoudiger is gemaakt.</p>
<div class="figure">
<a name="rnscreenshot-controlpanel-keyboardlayouts"></a><p class="title"><b>Figuur 9. Toetsenbordeigenschappen - Indelingen</b></p>
<div class="screenshot"><div class="mediaobject"><img src="figures/figure-keyboard-properties+layout.png" alt="Het tabblad Indelingen in de toetsenbordconfiguratie, tijdens het toevoegen van een nieuwe indeling."></div></div>
</div>
</div>
</div>
<div class="sect2" lang="nl">
<div class="titlepage"><div><div><h3 class="title">
<a name="rnapplets"></a>Paneel-items</h3></div></div></div>
<p>GNOME 2.10 heeft sterk verbeterde paneel-items (ook wel applets genoemd), met nieuwe functies en beter geïntegreerd met de rest van het bureaublad.</p>
<p>Wat meteen opvalt aan het paneel is dat het menu "Acties" is vervangen door de twee menu's "Lokaties" en "Werkplek". Deze bieden snel en eenvoudig toegang tot de items die u het vaakst gebruikt zonder door submenu's te hoeven waden. In het menu "Lokaties" bijvoorbeeld, vindt u uw persoonlijke map, uw computer, uw netwerkservers en de zoekfunctie. In het menu "Werkplek" vindt u uw voorkeuren, systeembeheer, afmelden en de hulp.</p>
<p>Alle paneelmenu's zijn nu in overeenstemming met de menuspecificaties van Freedesktop.org zodat externe software zichzelf aan het menu kan toevoegen zonder te hoeven weten of u GNOME gebruikt.</p>
<p>Tevens kunnen de meeste applets nu gedeeltelijk transparant zijn wanneer het paneel zelf ook transparant is.</p>
<div class="sect3" lang="nl">
<div class="titlepage"><div><div><h4 class="title">
<a name="rnapplets-modemlights"></a>Geïntegreerde modembediening</h4></div></div></div>
<p>GNOME 2.10 heeft een nieuw applet voor het bedienen van uw modem. Het is geïntegreerd in GNOME System Tools.</p>
<div class="figure">
<a name="rnscreenshot-applet-modem"></a><p class="title"><b>Figuur 10. Het nieuwe applet om uw modem te bedienen</b></p>
<div class="screenshot"><div class="mediaobject"><img src="figures/figure-applet-modem.png" alt="Het nieuwe applet om uw modem te bedienen"></div></div>
</div>
</div>
<div class="sect3" lang="nl">
<div class="titlepage"><div><div><h4 class="title">
<a name="rnapplets-trash"></a>Paneelprullenbak</h4></div></div></div>
<p>GNOME 2.10 heeft nu een prullenbak voor op uw paneel. Net als bij de prullenbak op uw bureaublad kunt u bestanden en andere items naar de prullenbak slepen, maar nu hoeft u uw geopende vensters niet meer eerst te minimaliseren.</p>
<div class="figure">
<a name="rnscreenshot-applet-trash"></a><p class="title"><b>Figuur 11. Een prullenbak op uw paneel</b></p>
<div class="screenshot"><div class="mediaobject"><img src="figures/figure-applet-trash.png" alt="Sleep items naar uw paneel"></div></div>
</div>
</div>
<div class="sect3" lang="nl">
<div class="titlepage"><div><div><h4 class="title">
<a name="rnapplets-drivemount"></a>Verwisselbare media aankoppelen</h4></div></div></div>
<p>In GNOME 2.8 kon u al op eenvoudige wijze uw digitale media zoals CD's, DVD's en USB-sticks aankoppelen. Nu kunt u met het applet voor verwisselbare media deze dingen aan- en afkoppelen zonder de bijbehorende pictogrammen op het bureaublad te hoeven zoeken die in het verleden vaak achter allerlei geopende vensters verstopt zaten. Het applet toont de huidige aangekoppelde, en afgekoppelde volumen, die u vervolgens kunt aankoppelen, uitwerpen, of openen in het bestandsbeheer.</p>
<div class="figure">
<a name="rnscreenshot-applet-drivemount"></a><p class="title"><b>Figuur 12. Verwisselbare media aankoppelen</b></p>
<div class="screenshot"><div class="mediaobject"><img src="figures/figure-applet-drivemount.png" alt="Het verwisselbare media koppelings applet"></div></div>
</div>
</div>
<div class="sect3" lang="nl">
<div class="titlepage"><div><div><h4 class="title">
<a name="rnapplets-gweather"></a>Weer meer weer</h4></div></div></div>
<p>Het weerbericht-applet kan nu voor nog meer lokaties dan voorheen het weer tonen en de lokaties zijn nu vertaald naar het Nederlands. Bovendien toont het applet bij de meeste lokaties, naast het weerbericht, nu ook de tijdstippen voor zonsopgang en zonsondergang.</p>
<div class="figure">
<a name="rnscreenshot-applet-weather"></a><p class="title"><b>Figuur 13. Het weerbericht-applet geeft uitgebreide informatie</b></p>
<div class="screenshot"><div class="mediaobject"><img src="figures/figure-applet-weather.png" alt="Het weerbericht-applet"></div></div>
</div>
</div>
<div class="sect3" lang="nl">
<div class="titlepage"><div><div><h4 class="title">
<a name="rnapplets-mixer"></a>Geluid</h4></div></div></div>
<p>Een nieuwe volumeknop voor het paneel (gecombineerd met een nieuw mengpaneel voor het bureaublad) haalt het meeste uit uw geluidskaart. Door het GStreamer multimedia-raamwerk is het mengpaneel nu eenvoudiger en gemakkelijker dan voorheen te bedienen. Hetzelfde GStremer-raamwerk is de drijvende kracht achter Totem, Sound Juicer, de GNOME CD-speler en tal van andere software gemaakt door derden. Wanneer u de geluidssterkte via het paneel-applet aanpast, zullen deze toepassingen ook gelijk hun volume aanpassen.</p>
<div class="figure">
<a name="rnscreenshot-applet-mixer"></a><p class="title"><b>Figuur 14. Geheel nieuwe volumeknop voor op het paneel</b></p>
<div class="screenshot"><div class="mediaobject"><img src="figures/figure-applet-mixer.png" alt="Een geheel nieuwe volumeknop voor op het paneel"></div></div>
</div>
</div>
<div class="sect3" lang="nl">
<div class="titlepage"><div><div><h4 class="title">
<a name="rnapplets-stickynotes"></a>Notities maken</h4></div></div></div>
<p>Het populaire Memoblaadjes-applet maakt het nu nog eenvoudiger om PostIt-achtige memo's op uw bureaublad te plakken. Ten opzichte van de vorige versie is de bediening eenvoudiger gemaakt en er zijn veel fouten uitgehaald. Zo blijven de memoblaadjes nu op het juiste werkblad staan of zelfs op een andere monitor.</p>
<p>En de memoblaadjes raken niet meer zoek onder andere vensters dus u kunt ze nooit meer kwijtraken. Om de memo's te verbergen klikt u met de rechter muisknop op het applet.</p>
</div>
<div class="figure">
<a name="rnscreenshot-applet-stickies"></a><p class="title"><b>Figuur 15. Memoblaadjes</b></p>
<div class="screenshot"><div class="mediaobject"><img src="figures/figure-applet-stickies.png" alt="Memoblaadjes"></div></div>
</div>
<div class="sect3" lang="nl">
<div class="titlepage"><div><div><h4 class="title">
<a name="rnapplet-cpufreq"></a>Speciaal voor laptops</h4></div></div></div>
<p>GNOME bevat nu een applet waarmee u de snelheid van de processor in uw laptop in de gaten kunt houden. Dit processorsnelheid-applet controleert variabele-snelheidprocessors (zoals die met Intel Speedstep of AMD PowerNow) en toont de huidige status. U kunt zelfs de snelheid handmatig instellen wanneer u automatische snelheidaanpassing voor uw processor niet gebruikt.</p>
<div class="figure">
<a name="rnscreenshot-applet-cpufreq"></a><p class="title"><b>Figuur 16. De snelheid van uw laptopprocessor controleren en instellen</b></p>
<div class="screenshot"><div class="mediaobject"><img src="figures/figure-applet-cpufreq.png" alt="De snelheid van uw laptopprocessor controleren en instellen"></div></div>
</div>
</div>
<div class="sect3" lang="nl">
<div class="titlepage"><div><div><h4 class="title">
<a name="rnapplet-removed"></a>Verwijderde applets</h4></div></div></div>
<p>Er zijn drie applets uit GNOME 2.10 verwijderd. In de meeste gevallen zijn deze vervangen door betere alternatieven.</p>
<p>Het CD-speler-applet is verwijderd, dus u zult geen CD-speler meer op uw paneel zien wanneer er geen CD in de speler zit. In plaats daarvan zal de CD-speler automatisch starten wanneer u een CD in de speler doet. Deze kan dan worden bediend met het pictogram dat in het mededelingengebied op het paneel verschijnt.</p>
<p>Het Wireless-applet is verwijderd omdat het Network Monitor-applet, dat in GNOME 2.8 voor het eerst te zien was, ook ondersteuning biedt voor draadloze netwerken.</p>
<p>Het applet voor controleren op nieuwe e-mail is verwijderd omdat het niet actief onderhouden werd en onveilig was. We hopen in de nabije toekomst een oplossing te kunnen bieden waarbij dit applet geïntegreerd is met het Evolution e-mailprogramma. Als u Evolution niet gebruikt voor uw e-mail, dan kunt u een alternatieve oplossing gebruiken, zoals <a href="http://www.nongnu.org/mailnotify/" target="_top">mailnotify</a>.</p>
</div>
</div>
<div class="sect2" lang="nl">
<div class="titlepage"><div><div><h3 class="title">
<a name="rnutilities"></a>Hulpprogramma's</h3></div></div></div>
<p>De hulpprogramma's van GNOME hebben enkele verbeteringen, zoals:</p>
<div class="sect3" lang="nl">
<div class="titlepage"><div><div><h4 class="title">
<a name="id2554384"></a>De tekst-editor: Gedit laat nu de huidige regel oplichten</h4></div></div></div>
<p>De teksteditor van GNOME kan nu de huidige regel laten oplichten. Bij het bewerken van programmacode, worden de haakjes en 'tags' die bij elkaar horen uitgelicht. Ook is er een verbeterde spellingcontrole. De spelling van een woord wordt pas gecontroleerd wanneer u klaar bent met het typen van het woord. Er is nu ondersteuning voor, en automatische herkenning van veel meer programmeertalen en bestandstypes.</p>
<p>Velen zullen aangenaam verrast zijn dat het programma u niet langer vraagt om uw wijzigingen op te slaan, wanneer in feite al uw wijzigingen al ongedaan zijn gemaakt. Daarnaast start het programma ook nog eens sneller op dan bij vorige versies.</p>
<div class="figure">
<a name="rnscreenshot-gedit"></a><p class="title"><b>Figuur 17. De tekst-editor: Gedit laat nu de huidige regel oplichten</b></p>
<div class="screenshot"><div class="mediaobject"><img src="figures/figure-gedit.png" alt="De teksteditor, met de huidige regel opgelicht."></div></div>
</div>
</div>
<div class="sect3" lang="nl">
<div class="titlepage"><div><div><h4 class="title">
<a name="id2539728"></a>Archiefbeheer</h4></div></div></div>
<p>Het GNOME archiefbeheer kan nu nog meer verschillende soorten archiefbestanden openen, waaronder AR, Debian, 7-zip en RAR-archieven die met een wachtwoord zijn beveiligd. Met het programma kunt u bestanden in een archief beheren net zoals u dat in Nautilus bestandsbeheer gewend bent. Het gebruikt zelfs dezelfde instelling voor enkel- of dubbelklikken op bestanden.</p>
<div class="figure">
<a name="rnscreenshot-fileroller"></a><p class="title"><b>Figuur 18. Archiefbeheer</b></p>
<div class="screenshot"><div class="mediaobject"><img src="figures/figure-file-roller.png" alt="Het archiefbeheer vraagt om een wachtwoord voor beveiligde RAR-bestanden."></div></div>
</div>
</div>
<div class="sect3" lang="nl">
<div class="titlepage"><div><div><h4 class="title">
<a name="id2530714"></a>Woordenboek</h4></div></div></div>
<p>Het GNOME woordenboek zal woorden suggereren wanneer u niet zeker bent hoe het woord gespeld dient te worden. Definities bevatten ook verwijzingen naar externe woordenboeken op internet, en de definities kunnen worden afgedrukt.</p>
<div class="figure">
<a name="rnscreenshot-dictionary"></a><p class="title"><b>Figuur 19. Woordenboek</b></p>
<div class="screenshot"><div class="mediaobject"><img src="figures/figure-dictionary.png" alt="Het woordenboek suggereert hier spelling en een definitie."></div></div>
</div>
</div>
<div class="sect3" lang="nl">
<div class="titlepage"><div><div><h4 class="title">
<a name="id2530762"></a>Diskettes formatteren</h4></div></div></div>
<p>Met het GNOME disketteformatteerprogramma kunt u nu ook verwisselbare media, zoals USB-sticks formatteren. De media wordt automatisch herkend met behulp van het HAL-systeem (Hardware Abstraction Layer) van freedesktop.org.</p>
<div class="figure">
<a name="rnscreenshot-floppy"></a><p class="title"><b>Figuur 20. Diskettes formatteren</b></p>
<div class="screenshot"><div class="mediaobject"><img src="figures/figure-floppy-formatter.png" alt="Een diskette formatteren."></div></div>
</div>
</div>
</div>
<div class="sect2" lang="nl">
<div class="titlepage"><div><div><h3 class="title">
<a name="rnhelp"></a>Systeembeheer</h3></div></div></div>
<p>GNOME 2.10 bevat een aantal nieuwe mogelijkheden voor systeembeheerders.</p>
<div class="sect3" lang="nl">
<div class="titlepage"><div><div><h4 class="title">
<a name="rnsysadmin-systemtools"></a>Systeemgereedschap</h4></div></div></div>
<p>Met het systeembeheer kunt u onder andere de datum en tijd instellen, uw netwerkverbindingen en de gebruikers en groepen op uw systeem. Momenteel zijn deze tools het meest geschikt voor thuisgebruik, niet voor grote netwerken of in grote systeemcomputers.</p>
<p>GNOME 2.10 biedt hierin enkele verbeteringen, waaronder </p>
<div class="itemizedlist"><ul type="disc">
<li><p>Netwerken: verbeterde ondersteuning voor draadloze netwerken (WEP- en ESSID-detectie) en ISDN-verbindingen.</p></li>
<li><p>Gebruikers en groepen: eenvoudiger beheer van groepen.</p></li>
<li><p>Wijzigingen worden waar mogelijk meteen doorgevoerd.</p></li>
</ul></div>
<div class="figure">
<a name="rnscreenshot-sysadmin-systemtools"></a><p class="title"><b>Figuur 21. Configuratie voor tijd, netwerk en gebruikers/groepen</b></p>
<div class="screenshot"><div class="mediaobject"><img src="figures/figure-gnome-system-tools.png" alt="Configuratie voor tijd, netwerk en gebruikers/groepen."></div></div>
</div>
</div>
<div class="sect3" lang="nl">
<div class="titlepage"><div><div><h4 class="title">
<a name="rnsysadmin-logviewer"></a>Logboekviewer</h4></div></div></div>
<p>De GNOME logboekviewer heeft nu een zoekmogelijkheid en een verbeterde bewakingsmodus. Tevens kan het nu </p>
<div class="itemizedlist"><ul type="disc">
<li><p>Meerdere logboeken openen in verschillende vensters.</p></li>
<li><p>Gearchiveerde logboeken openen en logboeken op netwerkstations.</p></li>
<li><p>Logboeken kopiëren naar het klembord.</p></li>
</ul></div>
<div class="figure">
<a name="rnscreenshot-sysadmin-logviewer"></a><p class="title"><b>Figuur 22. De inhoud van logboeken weergeven</b></p>
<div class="screenshot"><div class="mediaobject"><img src="figures/figure-logviewer.png" alt="De logboekweergave tijdens een zoekopdracht."></div></div>
</div>
</div>
</div>
<div class="sect2" lang="nl">
<div class="titlepage"><div><div><h3 class="title">
<a name="rngames"></a>Spelletjes</h3></div></div></div>
<p>Met GNOME kunt u doelgericht werken, maar soms wilt u gewoon even ontspannen. Voor die momenten heeft GNOME ook een oplossing.</p>
<div class="sect3" lang="nl">
<div class="titlepage"><div><div><h4 class="title">
<a name="rngames-samegnome"></a>Same GNOME</h4></div></div></div>
<p>Het spelletje: Same GNOME heeft in de nieuwste versie betere graphics (animatie!), een keuze om de grootte van het spelbord in te stellen, en de mogelijkheid om uw zetten ongedaan te maken.</p>
<div class="figure">
<a name="rnscreenshot-game-samegnome"></a><p class="title"><b>Figuur 23. Same GNOME</b></p>
<div class="screenshot"><div class="mediaobject"><img src="figures/figure-game-same-gnome.png" alt="Het 'Same GNOME' spel."></div></div>
</div>
</div>
<div class="sect3" lang="nl">
<div class="titlepage"><div><div><h4 class="title">
<a name="rngames-nibbles"></a>Nibbles</h4></div></div></div>
<p>De filosofie van GNOME: "Het werkt gewoon" is zelfs merkbaar in het spelletje Nibbles. U kunt nu op uw lokale netwerk tegenstanders zoeken. Deze worden automatisch zichtbaar. De techniek die GNOME hiervoor gebruikt is dezelfde techniek die GnomeMeeting gebruikt om gesprekspartners te vinden. Het werkt allemaal zonder dat u ook maar iets hoeft te configureren.</p>
<div class="figure">
<a name="rnscreenshot-game-nibbles"></a><p class="title"><b>Figuur 24. Aanmelden voor een spelletje GNOME Nibbles via het netwerk</b></p>
<div class="screenshot"><div class="mediaobject"><img src="figures/figure-game-nibbles.png" alt="Aanmelden voor een spelletje via het netwerk"></div></div>
</div>
</div>
</div>
<div class="sect2" lang="nl">
<div class="titlepage"><div><div><h3 class="title">
<a name="rnplatform"></a>Platformverbeteringen</h3></div></div></div>
<p>Het GNOME 2.10-ontwikkelingsplatform levert niet alleen een stabiele basis voor ontwikkelaars van externe software, maar ook voor de GNOME-desktop zelf. GNOME 2.10 voert enkele API-verbeteringen door maar blijft compatibel met oudere versies. Enkele vernieuwingen in het bijzonder: </p>
<div class="itemizedlist"><ul type="disc">
<li><p>GTK+ 2.6 biedt nieuwe celweergave-elementen, nieuwe knoppen, een IconView en een nieuw Infovenster.</p></li>
<li><p>Glib 2.6 heeft een vereenvoudigde API voor het verwerken van een opdrachtregel.</p></li>
<li><p>De platformbindingen bevatten nu, via gnome-python, volledige Python APIs voor het GNOME-ontwikkelingsplatform. Dit is in aanvulling op de reeds bestaande bindingen voor C++, Java, Perl en Python die geleverd worden door de projecten <a href="http://www.gtkmm.org/" target="_top">gtkmm</a>, <a href="http://java-gnome.sourceforge.net/" target="_top">java-gnome</a>, <a href="http://gtk2-perl.sourceforge.net/" target="_top">gtk2-perl</a>, en <a href="http://www.pygtk.org/" target="_top">pygtk</a>.</p></li>
</ul></div>
</div>
</div>
<hr class="bottom">
<table width="100%"><tr>
<td width="40%" valign="top" align="left">
<a accesskey="p" href="index.html">Previous</a><br>Contents</td>
<td align="center" valign="top" width="20%"><a accesskey="u" href="index.html">Introductie</a></td>
<td width="40%" valign="top" align="right">
<a accesskey="n" href="rndocs.html">Next</a><br>Handleidingen</td>
</tr></table>
</div>

<div id="sidebar">
<p class="section">Sections</p>
<ul>
<li><a href="index.html">GNOME 2.10 aankondiging</a></li>
<li>Wat is er nieuw in GNOME 2.10</li>
<li><a href="rndocs.html">Handleidingen</a></li>
<li><a href="rni18.html">Vertalingen</a></li>
<li><a href="rnstandards.html">Standaarden</a></li>
<li><a href="rninstallation.html">GNOME 2.10 installeren</a></li>
<li><a href="rnknownissues.html">Bekende problemen</a></li>
<li><a href="rnlookingahead.html">De toekomst: GNOME 2.12 en verder</a></li>
<li><a href="rngettinginvolved.html">Betrokken raken</a></li>
<li><a href="rncredits.html">Met dank aan</a></li>
</ul>
</div>

<div id="hdr">
<div id="logo"><a href="http://www.gnome.org/"><img src="http://www.gnome.org/img/spacer" alt="Home"></a></div>
<div id="banner"><img src="http://www.gnome.org/img/spacer" alt=""></div>
<p class="none"></p>
<div id="hdrNav">
<a href="http://www.gnome.org/about/">About GNOME</a> · <a href="http://www.gnome.org/start/stable/">Download</a> · <a href="http://www.gnome.org/"><b>Users</b></a> · <a href="http://art.gnome.org/">Art &amp; Themes</a> · <a href="http://library.gnome.org/devel/">Developers</a> · <a href="http://foundation.gnome.org/">Foundation</a> · <a href="http://www.gnome.org/contact/">Contact</a>
</div>
</div>

<div id="copyright">Copyright © 2005.Reinout van Schouwen &lt;reinout@cs.vu.nl&gt;, 2005.Tino Meinen &lt;a.t.meinen@chello.nl&gt;, 2005.Ronald S. Bultje &lt;rbultje@gnome.org&gt;, 2005. J.M. Maurer (j.m.maurer@student.utwente.nl)</div>

</body>

</html>
